61

Iam vero. ut incipiam a primo Nencinii argu-
mento, nusquam docemur Chremetem plerumque Sunii
degere. V. 533 legitur quidem „rus eo'' sed animad-
vertendum est adulescentem, quotiescunque arcessi-
tur, continuo praesto esse Thaidi. cf. 510, 528, 533.
Dein minus recte Phaedriae amicitiam comparavit
cum amicitia Chremetis: alterum enim amoris, alte-
rum praesidii. causa Thais sibi adiunctum esse cupit.
Cf. Donatus ad I. 2. 68: „aliud est amator, aliud
amicus.'’

Quod nomen Χρέμης in nova comoedia semper
nomen est senis, argumentum haud magni ponderis
mihi videtur, cum minime constet nomen a Terentio
non esse mutatum. 1) Et hocine credibile, si apud
Menandrum Chremes esset senex, Terentium, cum
eum mutaverit in adulescentem, non aliud ei nomen
dedisse, cum etiam nomina Thrasonis et Gnathonis,
quorum personas tamen immutatas transtulit, mutaverit?

Neque apparet, cur Thaidi pluris aestimanda
esset amicitia senis quam adulescentis divitis, bonis
moribus praediti, Sunii rus habentis. Verum quidem
est senis personam parum idoneam esse, quae militi
opponatur, sed quis neget adulescentem rusticum, timi-
dum, fatuum haud magis idoneum esse militis aemulum?
Licet rogare, cur Terentius, si id ageret, ut ipse cre-
aret personam, quae esset patronus Thaidis simulque
rivalis militis, creavisset adulescentem rusticum et

1) Sentit hoc ipse Nencinius, cum scribat p. 85: Quodsi
posset certo adseri huius saltem personae nornen non mutatum
esse a Terentio, hinc certa ratione efficeretur Chremetem non
fuisse ap. Men. adulescentem: nam in nova comoedia Χρέμης
constanter nomen senis est.⁷’

