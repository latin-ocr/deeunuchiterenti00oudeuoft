36

primum quia non possit explicari, cur Terentius eum
iuniorem fecerit; tum quia Pamphilam primam ama-
visse dicatur; porro quia adulescens sedecim annorum
facilius pro eunucho haberi potuerit; postremo quia
secundum Donatum ad Π. 2. 58 apud Menandrum
τρόφιμος appellatus fuit.

Ut a primo argumento incipiam, Nencinius ni-
mium tribuit rei, quae levioris momenti aestimanda
est. In permultis fabulis tales controversiae inveniri
possunt (Cf. Langenus Plaut. Stud. p. 89 sq.) et
Terentium incogitantes vel metri causa scripsisse
sedecim, quod etiam legitur vss. 318, 526, non im-
merito FAmA credidit. 1)

E VSS. 299, 308 effici potest Chaeream in Pam-
phila amandi initium fecisse, sed v. 296 se iam alias
mulieres in animo habuisse indicat et v. 566 non
convenit adulescenti sedecim annorum et in amore
novicio; nec veri simile est innocentem paene puerum
statim eo pervenire, ut vitiet virginem invitam et
reluctantem. Perperam autem Nencinius iudicat adu-
lescentem sedecim annorum facilius pro eunucho, qui
plerumque aetate est adulta et corpore ampliore, pro-
bari quam qui aliquot annis maior sit; hoc non apparet
e Parmenonis verbis v. 375, et Dorus eunuchus v.
608 a Pythia appellatur: „vietus vetus veternosus
senex.''

Postremo Nencinius e scholio Donati ad II. 2. 58;

1) Cf. Fabia p. 14: „C’est sans doute pour la commodite
de la versification que Terence a mis „sedecim” au lieu de
„duodeviginti,” a moins qu'il n'y ait 151 une simple inadvertance
de sa part.'' '

