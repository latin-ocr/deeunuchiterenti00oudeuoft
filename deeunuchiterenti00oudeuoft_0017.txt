3

Eunuchum Latine componeret. Ex citatis prologorum
locis apparet Terentium, cum contaminaret, in fabulam,
-quam imitaretur, ex alia fabula inseruisse aut varia
„quae convenere'', aut ‚,personas''‚ aut „locum''.
Excepta igitur Andria. in qua de contaminationis
amplitudine difficile videtur iudicare, cum nimis gene-
raliter loquatur poeta et simillima essent Andriae
Perinthiaeque argumenta Ι), in reliquis fabulis puto
his finibus circumscribendam esse contaminationem.
Cum autem in Eunucho personae, quas Terentius trans-
tulit e Colace, accurate designentur. non concedendum
esse censeo, eum in Eunucho multiplices alias muta-
tiones admisisse nec maximam inter Eunuchum et
Colacem similitudinem necessario exstitisse. Videbi-
mus tamen quantopere v. d. dissentiant de illorum
vss. significatione et de similitudine vel differentia,
quae intercesserit inter Eunuchum Graecam et Colacem.
Sed antequam hac de re agam, nonnulla sunt mo-
nenda de alia accusatione quarn maxime cum conta-
minationis accusatione cohaerente te qua in hoc prologo
Terentius se purgare conatur.

Postquam Luscius Lanuvinus cognovit populum
in prioribus fabulis neglecta contaminatione plausisse
TerentiO, iam paulo aliter hunc aggressus est, ut
legimus in Eun. prol. 19 sqq.

quam nunc acturi sumus
Menandri Eunuchum, postquam aediles emerunt
perfecit sibi, 'ut inspiciundi esset copia,
magistratus quom ibi adessent. occeptast agi.
exclamat furem, non poetam fabulam

Ι) Cf. Sipkema. Quaestiones Terentianae (de Adelph. And.)

