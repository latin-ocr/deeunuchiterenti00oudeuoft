48

Quae ad eunuchi deductionem et laudationem
pertinent (8—32)‚ iis exceptiS, quae ad militem para-
situmque referenda sunt, sine dubio ei Eunuchi scaenae
debentur, in qua Parmeno eunuchum ad Thaidem
duxit. Fortasse Thais et Parmeno in ea fabula plura
collocuti sunt et meretrix servum iussit Phaedriae
gratias agere. Ad hanc scaenam etiam revoco 39—40
et 47—53. Thais enim domo removenda erat. Quodsi
hos versus cum insequentis scaenae (ex Eunucho) Ι)
ν. 2 5—33 comparamus, videmus Pythiam mandata
Thaidis tam accurate persequi, ut res ipsa suadeat,
ut censeamus haec ad eandem fabulam pertinuisse;
quae Thais de virgine dicit (51 sq.) etiam e Fabiae
sententia (p. 44) 2) Eunucho debentur.

E versu 5 38 discimus Chremetem deduci ad
militem, i. e. ad militis cenam, in qua Thais aderat
(Cf. etiam IV. 1); cum tamen cena illa a Menandri
Eunucho afuerit, certum est Chremetem in ea fabula
non ad cenam deductum esse. 3) Sed quidni censemus
meretricem aliam ob causam, e. g. ut ei gratias
ageret, in ea quoque {abula ad militem ivisse Chre-
metemque eo perductum esse? Convenit hoc Menandri

EunuchO, ne spectatores huius personae in initio

 

1) Cf. p. 50.

2) Cf. Fabia p. 44 „La presentation proprement dite avec
l'e'loge que Parmenon fait de son maitre ct la critique indirecte
qu’il fait du soldat —- l'esclave s'acquitte de la mission que
Phaedria lui a confiee —- ainsi que les instructions de Thais a
Pythias proviennent de l’Eunuque grec'’.

3) Cf. Nencinius p. 97: .‚Post meretricis prosectionem,
cuius causa quae fuerit ap. Men. in obscuro est, Chremes in
scaenam prodit ΙΙΙ. 3: quem quidem quo miserit Pythias, convivio
in Men. Eun. deficiente, non liquet. ’

