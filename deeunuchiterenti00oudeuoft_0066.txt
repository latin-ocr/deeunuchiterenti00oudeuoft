52
ratione cum Thaide coniunctus erat ; non enim erat frater
virginis surreptae, sed multo magis rivalis militis. 1)

Deinde etiam IV. 5 et 6 mihi e Colace desump-
tae videntur. Perperam enim BRAUNIUs p. 36 perhibet
IV. 5 pertinere ad Eunuchum. Cum enim militis
cena, unde Chremes hic revertitur, e Colace fluxerit
atque Braunius ipse adfirmet „Chremetem alio modo,
quoniam rixa militis Menandri Eunucho non insit,
Thaidem convenisse'’ quam in militis cenam, hanc
quoque scaenam Colaci dandam esse censeo.

In Colace igitur Chremes, postquam ad militem
deductus atque, ut ex IV. 1, quae scaena etiam
pertinet ad Colacem, perspicitur, in cenam admissus
est, ita vino se invitavit, ut IV. 5 semigravis ad
Thaidis domum redierit, Status sui non ignarus apertius
et vanius dicit se nimium vini hausisse (727 sqq.) et
affabili et blanda oratione Pythiam prosequitur (730
sqq.) et ita loquitur, ut Donatus (ad 2, 3, 6, 10) 2)
eius orationem laudet.

IHMUs, quantum video, tacet de scaenis III. 3
et IV. 5 et comparata Chremetis indole in scaenis
IV. 6 et 7, putare videtur (p. 19 sq.) IV. 6 ex
Eunucho fluxisse; scilicet cum Chremes IV. 6 „timidus
et paullo stupidior‘' sit, idemque IV. 7 56 praebeat

1) Cf. Ihnius p. 19 sq: „Chremetem quidem nominari apud
Terentium eum, qui Thaidem contra militem defendat, sed re
vera eam 6556 personam, quae rivalis partes in Colace sustinuerit’'.

Fabia p. 38 not: „dans la scene originale le soldat avait
pour adversaires une courtisane et un rival dont Terence a fondu
le role avec celui de Tha'i's et de Chremes&

2) Dc Chremetis oratione Donatus dicit ad IV. 5. 2: „nihil
elegantius'’‚ 3: ‚‚Bcne'’, 6: „quam scite dictum’¹‚ 10: „sapientius
et facetius (dictum) quam ab ebrio rustico adulescentulo debuisset''.

