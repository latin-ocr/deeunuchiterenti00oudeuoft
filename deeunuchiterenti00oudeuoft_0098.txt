84

quarn ob rem nego hoc Terentii esse et apud Menan-
drum Parmenonem post V. 6 pavidum domum intrasse
nec metu liberatum esse. An putas Terentium hac in
re exemplum suum superasse?

Nec quidquam momenti affert Nencinius, ut probet
Terentium Parmenonem de suo addidisse. Nam quae
disputat p. 99 contra Teuffelium: „At enim nihil
„causae est, cur Chaerea et de fratris sui rebus et de
„meretrice locutus apud Men. existimetur; nam quod
„Parmeno statim Phaedriam conventurus festinat V.
„bl 12, cui gesta omnia narret V. 8. 19, hoc Teren-
„tianum putandum est'', nullo fundamento nituntur.

Ut igitur iam summam faciam eorum, quae dis—
putavi, negari non posse mihi videtur Parmenonem
apud Menandrum in hac quoque scaena prodiisse.

Eodem igitur modo in Graeca rem actam putes
atque in Latina, vss, 1031—1052. Ι) Chaerea prodiit
et Parmenonem laudatum certiorem fecit Pamphilam
sibi sponsam esse et Thaidem totam fore fratris. Quo
audito Parmeno spectatores monuit militem a Phaedria
victum exclusum iri. Quod quoniam Phaedriam scire
oportuit, idem domum visere constituit et fortasse
cum adulescente domi offenso in scaenam rediit, ubi

1) Si haec in fabula Graeca ad unam scaenam pertinue-
runt, fortasse ita explicari potest, quare in aliis codicibus Phaedriae
nomen inscriptioni scaenae V. S addatur, in aliis v. 1049 nova
scaena incipiat (Dziatzko, Ter. Com. Adn. crit. p. XXIX), ut
sumamus, Terentium exemplar Graecum secutum omnia una
scaena continere voluisse, postea vero quendam nomina super-
scripturum propter Phaedriae adventurn v. 1049 novam scaenam
incipere ratum esse. Facilius fieri potuisse mihi videtur, ut ex una
scaena duae factae sint, quam e duabus una.

