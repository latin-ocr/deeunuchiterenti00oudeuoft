6

puerum supponi, falli per servom senem,
amare, odisse, suspicari? denique
nullumst iam dictum, quod non sit dictum prius.

In his causa sophistice agitur3 nemo enim negabit
personarum specieS, quae enumerantur, omnium poe-
tarum esse communeS, sed aliud est eiusdem generis
personis uti, aliud eas personas ita producere, ut
eadem agant et loquantur, quae iam apud alios egerint
et locuti sint.

Ex his efficio hunc prologum — nec dubitandum
mihi videtur, quin de aliis prologis idem valeat —
non tam continere verba aperta et simplicia ipsius
Terentii, quam defensionem a sollerti gregis magistro
L. Ambivio Turpione Terentio substitutam.

Redeo ad prol. 30 sqq. Dicit se e Colace militis
et parasiti personas transtulisse in Eunuchum suam.
Quo modo haec intelligenda sunt? Itane ut dicamus
Terentium has tantum personas neque aliud quid-
quam praeter has e Colace transtulisse? Vix credo;
etenim Sanga ceterique militis servi (lv. 7) etiam e
Colace fluxisse debent. His adnumeranda erit serva
Aethiopica, ut postea videbimus. Hanc ob rem prologi
verba prohibere non dehent, quominus censeamus
fieri potuisse, ut etiam aliae personae, quae revera
characterem inconcinnum et duplicem exhibent, veluti
Chremetis, partim ex Eunucho, partim e Colace
promptae sint. Ι) Manifestum cst verba illa non ad
amussim esse exigenda; neque tamen est, cur miremur
prologum unum militem parasitumque nominavisse,

1) Cf. Cap. V.

