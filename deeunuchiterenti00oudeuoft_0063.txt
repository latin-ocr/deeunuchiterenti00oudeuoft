49

fabulae commemoratae obliviscerentur. Deinde post
II. 3 Chaerea III. 2 eunuchi veste indutus prodiit;
cui ne tempus vestis mutandae deesset, fortasse in
Menandri Eunucho quoque inter eas scaenas brevis
scaena fuit, in qua fere nemo nisi Thais cum Pythia
prodire potuit, ut gaudium ostenderet et narraret se
ad militem ituram esse, ut ei gratias ageret. Parmeno
eam retinuit,. ut ei eunuchum offerret3 quo accepto
mandatisque Pythiae datis Thais ad militem profecta
est; deinde Chremes eodem deducitur et postea cum
Thaide redit.

Postremo animadvertendum est Terentium servae
Aethiopicae e Colace assumptae non oblitum, hic
huius deductionem (16-—18) cum eunuchi deductione
coniunxisse, tum Thrasonis Parmenonisque iurgium
(33—38) de suo addidisse

