25

cum ad Ι. 2. 30 adnotet: ..Arbitrorz bene „arbitror”
„et nihil certi : quomodo enim ausurus esset Parmeno
· „adornare Chaeream ad vitiandam virginem, si prac-
,‚scisset civem esse ?'' 1) et ad Ι. 2. 117: Me miseram
„forsitan hic mihi parvam habet fidem: recte Thais
„nunc partem argumenti exsequitur tacitam apud
„Phaedriam propter praesentiam servi, quem poeta
‚,(i. e. auctor comoediae, Menander) vult ita nescire,
„ut audeat ad vitiandam virginem subornare Chae-
„rea1n.’'

Quod attinet ad Donati verba ad I. 2. 64: „Nihil
nam quaesivi nunc ego: optime purgavit Terentius,
quod mox liberalibus nuptiis fuerat obfuturum, si
vitiatam virginem duceret Chaerea. Necessario ergo
defenditur tamquam quae honeste nuptura est‚'’ Nen-
cinius putat Donatum hic cum Chaereae nuptiis e
Menandri Eunucho locum e Colace derivatum con-
glutinare et „Terentium” non significare, ‚‚poetam”.
Quod autem Donatus Terentii nomine utitur pro
auctore comoediae, h. l. Menandro, id facere semper
solet 2)

Dein Thaidis verbis vix fidem habuit Parmeno,
cf. Fabia p. 13: „de meme que Phaedria il a con-
sidere tout le recit de Thais comme un tissu de
mensonges.'’ Idcirco Parmeno non graviter mentitur

 

1) Sine ulla causa Nencinius p. 84 verba illa ad Teren-
tianam componendi artem referens, illud „arbitror‚ certum non
„scimus” Terentianum additamentum putat, oeconomiae gratia
interpositum et a Thaide idcirco pronuntiatum quo veri similius
fieret Parmenonem vitiandae virginis consilium dare.

2) Cf. H. T. Karsten. Comm. p. 205.

