23

Braunium, cum censeat militis et parasiti personas in
Menandri Eunucho non fuisse, nimis multa ipsius
„Terentii inventioni adscripsisse, ita ut poeta Latinus
hanc fabulam multo magis artificiose et libere quam
ceteras contaminavisset‚ contenditque vix dubitari posse
quin Luscius Lanuvinus ei crimini dedisset, si in
fabulas Graecas tot nova inseruisset (Cf. Ihnius p. 9).

Deinde Regelius arguit nihil esse mirandum, quod
poeta in prologo militem tantum parasitumque nomi—
naverit, cum Luscius id tantum accusavisset‚ eum e
Latina fabula has personas sumpsisse. Igitur hoc
tantum refutare opus fuit. llaec observatio iustissima
est, sed a multis neglecta.

Nsxcixlus quoque putat militis et parasiti per-
sonas a Menandri Eunucho afuisse. Affert nova argu-
menta et praeterea, quae Braunius incerta reliquit,
explanare conatur. Iam vidimus eum perhibere apud
Menandrum avaritiam meretricis causam fuisse dis-
cordiae inter Thaidem et Phaedriam; 1) porro hoc
quoque contendit, Chremetem Menandreum fuisse
senem, 2) unde mirum in modum concludit militem
et parasitum apud Menandrum afuisse. 3)

Alterum Nencinii argumentum hoc est, Pamphilam

1) Cf. p. 18.
2) Cf. Cap. V.

3) Cf. Nencinius p. 88: „Quae quidem opinio si recta est
et militis causa personam Chremetis mutavit Terentius, inde
efficitur militis personam uni Colaci deberi ideoque etiarn per-
sonam parasiti’'.

Disputatio dialectica, nimis speciosa: quid enim obstat,
quominus censeamus apud Menandrum iuxta senem adfuisse
militem et cur statuendum est Terentium militis causa senem in

iuvenem mutasse ?

