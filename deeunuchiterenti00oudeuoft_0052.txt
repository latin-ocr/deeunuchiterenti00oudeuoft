38

custodem (περίπολον). Nencinius p, 91 sq. 1) 6 Donati
scholiis declarare conatur, cur Terentius Chaeream
Piraei custodem esse finxerit, nempe ut aliqua causa
esset, ob quam Thais Chaereae ignota esset. Alteram
huius rei causam profert Parmeno v. 539, ubi Chaereae
narrat Thaidem iis haud diu esse vicinam. Sed Nen-
cinius e Donato ad II. 3. 69: ,‚2. Sed nimio lepore
„Terentiano iam illud agitur. Nam hic ostenditur
„verisimile esse pro eunucho creditum apud vicinam
„meretricem Chaeream, qui adeo ignotus sit mulieri
„ut nec ipse eam noverit, quod erat facilius et promp-
„tius. Et additur color, quod et illa non diu vicina
„est et quod adulescens in Piraeo primum commoratus
‚‚est‚'' efficit non solum Chaereae munus, sed etiam
- recentem meretricis vicinitatem a Terentio fictam esse.
Hanc ob rem Nencinius temere putat Phaedriam
quoque haud diu novisse Thaidem et, cum e V. 5. 31
(‚‚iam diu”) et e Donato ad h. v. (‚,iam pridem'')
appareat Phaedriam apud Menandrum iam diu novisse
Thaidem, mirum in modum concludit eam apud
Menandrum iam diu iis vicinam fuisse. Multo magis

Ι) Nencinius p. 91 sq. sic scribit: „Si quis autem anquirat
cur Terentius Chaeream in Piraeo custodem finxerit, 6 Donati
scholiis passim colligitur id factum csse, nc cui mirum videretur,
quod Thaidem adulescens non cognosceret. Ad hoc etiam vicinitatem
meretricis recentem finxisse Terentium censeo idque ex Don. ad
ΙΙ. 3. 68 colligo: „nimio lcporc Terentiano e. q. s.⁷' Ubi quoniam
additicium Chaereae in Piraeo munus et meretricis recens vicinitas
una commemorantur, proximum est ut etiam meretricis vicinitas
recens a Terentio ficta sit. Quodsi reputaveris simul meretricem
„haud diu'' vicinam Phaedriae fuisse ΙΙ. 3. 68, Phaedriam igitur
haud diu illius amore captum, tum vero probabilius hoc fit: nam
ap. Men. „iam pridem” adulescentem a meretrice corruptum fuisse
testatur Donatus affd V. 5. 303 ergo iam pridem eius vicina erat
meretrix in Men. Eun.’'

