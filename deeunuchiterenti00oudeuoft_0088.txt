74

apud militem esset, deducere. Per huius colloquii
tempus Chaerea opportunitate usus virginem vitiavit.
Quae res etiam argumento est III. 3, ut supra dixi,
pertinere ad Eunuchum.

Post Chremetis abitum Chaerea Thaidis domo se
subducit et postquam sibi persuasit se a nemine de-
prehensum esse, gaudio exsultans narrat ea, quae
intus perpetraverit et ad amicum abit, ut vestem
mutet. (III. 5). Incertum relinquendum esse censui,
utrum haec Antiphoni amico, qui modo eum quaesi-
turus in scaenam venisset (HI. 4), an per monologum
narraverit. 1)

Dum Phaedria IV. 2 narrat, quibus cogitationibus
adductus ante tempus constitutum (181 sqq.) rure
redierit, videt Pythiam valde commotam Thaidis domo
se proripientem; quae postquam IV. 3 Phaedriam et
Doriam docuit de eunuchi incredibili facinore et fuga,
visere constituunt redieritne domum Phaedriae. In
ea quae sequitur scaena lepidissima IV. 4 Phaedria
Dorum, verum eunuchum protrahit, cum Pythias et
Dorias quaerant falsum; Dorus a Phaedria interrogatus
Chaereae facinus expromit, quod Pythias Doria auctore
Thaidem celare constituit.

Dubitari non potest, quin haec omnia in Menandri
Eunucho eodem modo facta sint atque igitur ex ea

 

1) E Donati verbis ad And. V. 5. 3: „3. Ego deorum v.
p. s. e. a.: hanc sententiam totam Menandri de Eunucho trans-
tulit ..... et est δόγμα Ἰῡπικούρειον e. q. s.” Nencinius p. 43 sq.
effecit in initio scaenae ΙΙΙ. 5 sententiam Epicuream a Terentio
omissam esse. Quid hac de re iudicandum sit, recte exposuit
Sipkema p. 95, cum animadvertat optime ficri posse, ut hic locus
e Perinthia, quam scholiasta non inspexerit, desumptus sit, et
locum in Eun. ΙΙΙ. 5. 5. minime convenire. ·

