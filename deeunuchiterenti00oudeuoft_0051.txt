37

„Sed video erilem filium : Non potest Terentius τρόφιμον
dicere et ideo „erilem lilium'' dicit'' (Nenciniusz „proprie
dicere” perperam), collatis scholiis ad Phorm. II. Ι. 5;
„Erilem lilium τρόφιμον Graeci dicunt atque haud scio
an Latini quoque alumnum dicere poterant nisi hoc
mallent” et Ι. 2. 21: „Magistrunn sic Latini quem
Graeci παιδαγωγόν appellant,'’ efficit Terentium consulto
evitasse, ut Chaeream, qui a Menandro τρόφιμος appel-
labatur, Latine vocaret „aliunnum'’‚ idque ideo, quia
Chaerea apud Menandrum revera adhuc τρόφιμος esset,
hoc est sub paedagoge, sed in sua fabula iam ex hac
aetate excessisset.

Sed haec conclusio falsa est. Etenim si Terentius
Chaeream „alumnum” dicere noluit, quia non amplius
utebatur paedagogo, cur Antiphonem paedagogum
habentem (Phorm. I. 2. 21 sq.), non dixit ‚‚alumnum’'?
Responsio in promptu est: quia vox „alumnus” ei
in usu non erat, eius loco dicebat „erilem filiu1n” et
his locis et alibi. Plautus bis adhibuit ,‚alumnum’':
Mercat. v. 810, in lusu verborum, ubi „erilis filius'’
usurpari non poterat, et Cistell. v. 595. Hinc apparet,
quid sit „non potest” in scholio Donati ad ΙΙ. 2. 58
et cur magister aliquis in scholio ad Phorm. I. 1. 5
post Donati verba: „rpo‘pigiw Graeci dicunt'’ addiderit:
„atque haud scio . . . . mallent.’'

Ceterum cum Chaerea etiam in Εὐνούχῳ uxorem
duxerit, haud scio an ibi quoque plures quam sede-
cim annos habuerit. Idem valet de Antiphone, qui
in Phormione ad matrimonium ineundum compulsus
esse fertur.

Meo igitur iudicio Nencinius non probavit Chae-
ream apud Menandrum non fuisse publicum in Piraeo

