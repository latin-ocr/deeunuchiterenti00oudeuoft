17

non possum. 1) tamen Persius mihi quoque hoc loco
non convertisse videtur Menandrum, sed partim Ho-
ratium, partim Terentium secutus esse.

Horatianum illud „meditari finire dolores’' (264)
apud Persium legitur v. 161; itemque et Horatius
et Persius utitur verbo ‚,accedere''‚ cum apud Teren—
tium inveniatur ,‚ire''. Contra v. 172 „Quidnam igitur
faciam? nec >nunc cum arcessat (et) ultro (supplicet)''
Persius imitatus est Terentium: „Quid igitur faciam?
(non eam) ne nunc quidem, quom arcessor ultro ?’',
cum apud Horatium v. 263 legamus verbum ‚‚vocare”,
quo Persius utitur v. 171.

Nomina tantum propria e Menandro sumpsit
Persius, 2) Ea nota fuisse iuveni docto non miramur,
qui libenter doctrinam multiplicem prae se ferebat.

Deinde locum perlegentem non fugiet VSS. 163-
166 et imprimis 167, 169, 170 plane esse satiricos
neque igitur iure e Graeca fabula conversos dici posse.
Horatium secutus est in his: crudem unguem adrodere
cf. Sat. I. 10.7o: vivos rodere ungues; siccis cf. Od.
Ι. 18.3, Ep. I. 19.9; rem (patriam) frangere cf. Sat.
II. 3.18. Vss. 165-—166 in memoriam revocant notis—
sima illa paraclausithura, Tibulli I. 2, Propertii I. 16,
Horatii Od. ΙΙΙ. 10. Obiurgare Σ punire, plectere cf.
Seneca de Ira III. 12, Suetonius Calig. 20, Otho 2.

Non autem video, unde Nencinius effecerit apud
Persium (atque igitur secundum eum apud Menan-

1) Dubito quoque, annon recte v. cl. animadverterit iuvenem
ne verbo quidem significare se exclusum fuisse, propter v. 166

coll. Prop. I. 16. 8. Hoc¹ verum est eum non indicare exclusi-
onem fuisse causam repudii.

2) Terentius igitur haec quoque nomina mutavit. Cf. p. 7 not.
2

