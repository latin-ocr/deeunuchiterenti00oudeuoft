93

luisse, ut Thais, 111 militem invecta. Chremetem roga-
verit. ut sibi adesset, eumque, cum hoc pollicitus esset,
sed militis adventu perterritus se subducere cuperet,
adhortationibus suis retinuerit.

Hac scaena peracta etiam in Colace talis fuit,
qualis est IV. 7, in qua miles valde ridicule advenit
cum exercitu quatuor servorum. Copiis instructis tutoque
loco sibi electo non statim Thaidis domum aggressus
est, sed cum ea egit de Pamphila reddenda. Attamen
a meretrice et dein quoque a Chremete male acceptus
Gnathone auctore discessit. Veri simile mihi videtur
Terentium in hac scaena non multa mutasse. Videmus
vss. 805-—808 ei tribuendos esse; iam BOETTIGER Spec.
edit. Ter. p. 264 animadvertit in Menandri fabula
Pyrrhi mentionem fieri non potuisse ibique fortasse
Alexandrum memoratum fuisse. Ι)

Ex iis, quae sequuntur scaenis tantum V 7 et 8
ad Colacem referendae sunt, sed 11011 statim post IV.
7 agi potuerunt. Phaedriam enim omnia quae facta
essent, scire oportuit. Hanc ob rem suspicor post IV.
7 Phaedriam cum Parmenone, vel sua sponte vel
a Chremete‚ qui milite pulso abiisset, arcessitum pro-
diisse, ut Thaidem conveniret. Quae postquam omnia
narravit eumque solum a se in posterum amatum iri
promisit, domum intraverunt.

Deinde, pariter atque in nostra fabula V. 7. 1—5,
Thraso cum Gnathone prodire potuit, ut meretrici
se dederet, qua de re in Graeca fortasse pluribus
verbis cum parasito deliberavit, dum Phaedriam et
Parmenonem Thaidis domo exire videns exclamavit

Ι) Cf. Braunius p. 37, Nencinius p. 104 not.

