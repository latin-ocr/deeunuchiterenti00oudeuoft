75

fabula fluxerint exceptis vss, 724—726‚ qui cum ad
Chremetem solum advenientem et litem inter Thaidem
militemque spectent Terentio adscribendi sunt.

Cum tamen supra posuerim Doriam etiam in
Menandri Eunucho Chremetem ad militis domum
deduxisse, necessarium est eam ante IV. 3, ubi Phae-
driae Pythiaeque colloquio interest, rediisse. Cum
autem IV. 1„ quae ad cenam militis et litem inter
eum et Thaidem spectet, e Colace desumpta sit,
suspicor in Eunucho huius scaenae loco etiam fuisse
brevem scaenam, in qua Dorias redierit et paucis
verbis spectatoribus narraverit se, Chremete ad militem
deducto, a Thaide, quae mox cum eo ventura sit,
praemissam esse. His narratis fortasse in scaena
remansit, dum Phaedria IV. 2 loquitur, ut IV. 3 collo-
quio interesse possit. Nam si Dorias in nostra fabula
IV. 3 cum Pythia prodiit, necessario IV. 1 domum
intrare debuit, quo facto sine dubio res pretiosas a
Thaide ei commissas (627) deposuit. Maxima igitur
habenda est Terentii negligentia, qui IV. 4. 56—58
addens Pythiae tribuit verba: „Tu aufer aurum hoc”,
aut ponendum est Doriam in scaena remansisse. Ι)
Iam cum verisimile sit Doriam in Colace, postquam
a milite redierit, statim domum intrasse, ut Thaidis
res pretiosas auferret, 2) fieri potest, ut ipse Terentius
hanc mutationem admiserit, qua IV. 4. 58 Dorias
probabili causa de scaena amoveretur, sed veri similius
mihi videtur eum 'hac in re secutum esse Eunuchum
atque igitur in ea fabula, ut supra posui, rem ita actam

 

1) V. 647 Phaedria unam Pythiam nominat.
2) Cf. p. 92.

