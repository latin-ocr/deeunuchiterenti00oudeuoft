7

quoniam de his tantum personis Luscius Lanuvinus
in accusatione locutus erat (cf. v. 26).

Quod igitur attinet ad fabulam nostram, ex pro-
logi verbis tria efficiuntur:

Primum omnes scaenas in quibus miles et para-
situs (Thraso et Gnatho) 1) soli aut fere soli prodeant,
exceptis paucis versibus qui ad Eunuchi materiem
spectant, eColace esse desumptas. (In scaenarum con-
spectu partes e Colace significabo per litteram A).

Deinde omnes scaenas, quarum materia non co-
haereat cum Colace, paucis fortasse versibus exceptis
Eunucho deberi. (Has significabo per litteram Β).

Postremo restant scaenae, quae, cum utriusque
fabulae personae in iis prodeant, ab ipso Terentio ex
utroque fonte sunt commixtae. (Has significabo per
litteram C).

Iam statim breviter describam cuinam e tribus his
fontibus singulae scaenae mihi adiudicandae videantur.

Act.1. Dum Phaedria a Thaide amica heri
exclusus cum Parmenone servo deliberat, utrum redeat
necne (sc. 1. B), supervenit ipsa Thais iisque narrat
se exclusisse amatorem, cum Thraso miles sibi daturus
sit virginem Pamphilam, quam antea Sunio abreptam
et secum educatam cognatis restituere velit, et a Phae-
dria petit, ne biduo ad se veniat (2. Β).

Act. II. Concedit ille et postquam Parmenonem
iussit dona, eunuchum et servam Aethiopicam, ad
Thaidem deducere, rus ire constituit (1. Β). Deinde

1) Terentium nomina mutavisse apparet coll¹ Th. Kockii
Com. Att. fragm. Vol-III fr. 293 et Plut. Mor. 57a. Thraso apud
Menandrum appellabatur Βίκς, Gnatho Στρονὲἱᾱ-ς· Cf. Don. ad
Adelph. Ι. 1. 1.

