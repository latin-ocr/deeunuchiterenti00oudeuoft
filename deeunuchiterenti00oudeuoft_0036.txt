22

personas praeter has e Colace desumptas esse et
nonnullas Eunuchi Terentiani personas in utraque
Menandri fabula adfuisse. Negat igitur in Eunucho
fuisse militem aut parasitum et ne rivali quidem
Phaedriae ibi opus fuisse credit. Concedit quidem in
Menandri Eunucho puellam ad meretricem fuisse per-
ductam, sed quomodo hoc ibi factum fuerit et quis
dono dederit, porsus incertum esse contendit. Ι)
REGELIUs, Ihnii sententiam secutuS‚ animadvertit

1) Habet haec p. 24: „Equidem dubito, num in Menandri
Eunucho alter amator fuerit Thrasonis Terentiani modo 3 talis enim
si adfuisset, verisimile est Menandrum eum in scaenam inducturum
fuisse. Neque vero Menandri fuit tot personas producere. Ea
ipsa de causa, ut plures personas in scaenam produceret, con-
taminasse Terentium infra commemorabitur. Neque quidquam est
causae Ihnio‚ cur iudicet in Menandri Eunucho militem amatorem
Phaedriaeque rivalem fuisse. Nam quid affert adnotans non semel
Eunuchum et militem in eadem fabula fuisse P Rivali omnino opus
non est; quid non fieri potuit, ut aliquo modo inter Phaedriam
et meretr1cem discordia oreretur, fortasse quia aut Thais ......
eum reiecerat aut quia Phaedria. . .. eam deserere constituerat.
Hanc cuius apud Menandrum initio fabulae mentio fiebat causam
omisit Terentius aliamque incertam reliquit. Ad hoc optime per-
tinere puto Persii Sat. V. 161 sqq.”

Deinde idem animadvertit p. 25: „Hoc (i. e. parasitum in
Men. Eun. adfuisse) cur (Ihnius) existimet causae nihil affert3
excogitat, ut Thrasonis Gnathonisque interloquium ΠΙ. 1 inter-
pretetur, versus inde a 44 Eunuchi Menandri esse ratus. Sed si
putemus, has personas in Menandri Eunucho fuisse tam graves
adeoque ad ipsum totius fabulae nexum pertinentes, id efficitur,
eas multo plura quam pauca hacc locuturas fuisse, vixque intel-
ligitur, cur Terentius, cum satis verbosarum graviumque perso-
narum in Eunucho haberet, adsciverit Colacem. Neque vero
concedendum videtur, tot tantasque in una fabula habuisse Menan-
drum obstatque et ipse Terentius cum dicit: »Eas se non negat
transtulisse e Colace,⁷' et Donatus cum adnotat ι „Parasiti personae
et militis de Colace translatae sunt tad II. Ι. 22).”

