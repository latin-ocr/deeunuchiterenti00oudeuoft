53

„strenuum et animosum'' censet Chremetem, qui IV.
7 Thaidem contra militem defendit, aliam esse per-
sonam i. e. illam, quae in Colace militis rivalis prodierit.

Haec tamen controversia facillime ita solvitur, ut
ponamus, adulescentem IV. 6 militis adventu perter-
ritum (755 sqq.) Thaidi suasisse, ut domi se includeret
ipsumque se subducere cupivisse, ut advocatos arces-
seret (763 sq), sed meretricis adhortationibus retentum
esse eundemque deinde IV. 7 primum adhuc fuisse
timidum (786 sqq), sed postquam viderit meretricem
militi parem esse et hunc iam tergiversari nec quid-
quam periculi esse, ipsum se interposuisse ct satis
strenue militi dixisse, quid rei esset. I)

Baius-ms p. 36 2) IV. 6 eatenus Eunucho deberi
censet, ut Terentius Thaidis cum Chremete collo-
quium, quo de Pamphila cive agatur, ex ea fabula
transtulerit, cetera ipse composuerit.

1) Hunc in modum iam Braunius p. 26 et Fabia p. 46
Ihnii sententiam refutaverunt. Braunius paulum verbis rem exag-
gerare videtur cum scribat: „quum (Chremes) IV. 6 pavore paene
mortuus esset, meretricis forti animo et adhortationibus, portis
clausis (v. 14), haud minus ineptis militis minis a Thaide illusis
animum recipiat, primurn paucis verbis militem alloquatur, deinde
male acceptus satisque se tutum post portas clausas ratus con-
viciis adoriatur adversarium animumque praebeat‘’. Vide num
v. d. e 784 (cf. 763 sqq.) recte effecerit portas clausas esse.

2) Haec sunt verba Braunii (p. 36): „Atque si quis Colacis
esse hanc scenam disputet, ne in Colace quidem eam ita com-
paratam fuisse licet, quoniam in ea fabula de Pamphila cive libera
aperienda nihil agitur( Transtulit igitur ex Eunucho Terentius nil
nisi ipsam rem actam, Thaidis cum Chremete colloquium quo de
Pamphila cive agitur, Chremetis ebrietatem timoremque, narra-
tionem quae de epulis fit, Thaidis adhortationes, quae scaenae
5 et 6 insunt, etsi permultas sententias dictaque e Colace mutuatus
est, ipse composuisse putandus''.

