24

aqud Menandrum non a milite dono datam esse
potuisse, quia Parmeno, qui ab ipsa Thaide acceperat
puellam missam a milite esse civem (I. 2. 30), Chae-
ream non potuerit incitare, ut ingenuam constupraret.

Putat igitur Nencinius Parmenonem Menandreum
ignorasse „de quanam puella meretrix locuta esset''
et apud poetam Graecum „puellam iam pridem a
„nescio quo amatore meretrici donatam aut iam inde
„a parvula apud Thaidem commoratam fuisse.'' 1)

Haec Nencinii disputatio nititur falso argumento,
Etenim quod poetam Graecam scribere potuisse negat,
ut servus adulescentem instiget ad violandam inge—
nuam, idem imputat poetae Latino, qui procul dubio
minus facile etiam tale probrum e suo ingenio in
fabulam admississet.

Sed non verum est Parmenonem de ingenua
puellae natura serio cogitasse. Primum v. Ι 10, ut ipse
animadvertit Nencinius, Thais dubitanter de ingenui-
tate puellae locuta est (ct. etiam 203) Apparet iam
Donatum ilitellexiss‹·‚ cur Thais dubitanter locuta sit,

1) Nencinius scripsit p. 83: „nequeo mirari satis quod
Parmeno servus, qui Pamphilam civem esse probe nosset quippe
qui Phaedriae et meretricis colloquio interfuisset, erili filio vitian-
dac virginis auctor fuerit atque adeo viam ad hoc munierit,
quamquam eum quidem ignorare quae istius modi facinori poena
parata esset haud sanc veri simile putandum est.'⁷

p. 84: „Equidem arbitror Parmenonem in Eun. Men. igno-
rasse de quanam puella meretrix locuta esset, hanc autem non
fuisse dc ingenuitate puellae perplexe locutam⁷’.

p. 89: „Omnes difficultates facile removentur, si res ita ap.
Men. gestae esse fingantur, ut puella aut iam pridem a nescio
quo amatore meretrici donata aut iam inde a parvula apud
Thaidem commorata sit eadem illa ratione qua apud huius matrem
parvula fuisse fertur Ι. 2. 28 sqq.’'

