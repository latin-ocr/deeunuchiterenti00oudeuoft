60

philam, ut amicos beneficio sibi paret. Haec curn
dicit Thais, Chremetem respicit. Valde igitur miratur
eam Phaedriae ipsius amicitiam minoris facere quam
Chremetis, timidi et fatui adulescentuli, Sunii plerumque
degentis.

His de causis Nencinio certum videtur, Chreme-
tem de Menandri Eunucho manasse, eundem vero a
Terentio aliter depictum esse. Contendit apud Me-
nandrum Chremetem fuisse senem, cuius rei haec affert
argumenta (p, 86 sq.): 1)

Primum animadvertit in nova comoedia Χρέμης
semper nomen esse senis; porro, si senex ille fuit,
facile explicari, cur apud Menandrum meretrix eius
amicitiam tanti fecerit ac rursus cur Terentius senis
personam parum idoneam, quae militi opponeretur,
immutaverit; deinde contendit tenorem totius scaenae
III. 3 melius quadrare in avarum religiosumque senem
quam in adulescentem quantumvis rusticum Terentium-
que hanc mutationem admisisse, ut verisimilior fieret
Thrasonis zelotypia.

Ι) Nencinius p. 87 hacc habet: „Chremes Terentianus a
Menandreo sine ulla dubitatione diversus est; qualis apud Men.
fuerit non constat3 sed, quantum conici potest, non videtur stultus
adulescentulus fuisse. Ex nominis quidem etymologia senem ap.
Men. fuisse colligitur. Quod si censemus, multa perspicua fiunt
quae nunc obscura sunt. Hinc enim explicatur cur eius amicitiam
tanti fecerit meretrix itemque cur senis persona parum idonea
visa sit Terentio quae militi opponeretur i. c. personae de Colace
sublatae, eamque idco pocta immutaverit¹ Tum sensus totius
scaenae tertiae act. III, quac de gr. Eun. parum mutata accessisse
videtur, melius in avarum religiosumque senem quadrat meretricios
amores aspernantem quam in adulescentulum quantumvis rusti-
cum. Postremo si Donati scholium mancum est e. q. s.’'

