2

iisque in convertendo adderent partes ex alia fabula
petitas -— quae agendi ratio nominabatur contami-
nare —— Luscius etiam transversum unguem discedere
ab exemplari Graeco illicitum esse putabat. Terentius
contra illorum exemplum secutus est (Andr. prol.
13 sqq), quam ob causam, nec non invidia in rivalem
iuniorem commotus, Lanuvinus eiusque socii eum cri-
minationibus persequebantur.

Prima accusatio fuit, quod fabulas contaminaret.
Omitto quaestionem toties a v. d. tractatam de propria
significatione verbi contaminare, praesertim cum satis
constet, quid Terentius hoc verbo intellexerit. Ipse
enim poeta profitetur

Andr. prol. 13 sq.
Quae convenere, in Andriam ex Perinthia
(Fatetur) transtulisse atque usum pro suiS.

Eun prol. 30 sqq.
Colax Menandrist: in east parasitus colax
et miles gloriosus: eas se (hic) Ι) non negat
personas transtulisse in Eunuchum suam
ex Graeca.

Adelph. prol. Io sq.
eum (scil. locum) hic sumpsit sibi
in Adelphos, verbum de verbo expressum extulit.

Ex fabulis, quas contaminatas esse ipse confi-
tetur, sumpsi Eunuchum inquisiturus, quomodo poeta
usus sit exemplari Graeco et, quantum fieri poterit,
restituturus duas Menandri fabulas. quas adhibuit, cum

Ι) Hoc pronomen inseruit Bentleius; cf. tamen Fabia. Terent.
Eun. ad h. v. (p. 82). ’

