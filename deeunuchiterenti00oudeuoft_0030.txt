16

non reddunt, quae leguntur in hac scaena, ubi
Phaedria deliberat cum Parmenone servo, qui postremo
ei suadet, ut relinquat amicam. Etiamsi cum Nencinio
(p. 95) censeamus Terentium resecuisse, tamen oeco-
nomia eadem manet. Hanc scholiasta negligenter
rettulit neque igitur dignus est, cui fidem habeamus;
eius verba „hunc locum de Menandri Eunucho traxit''
non magis accurata habenda sunt quam verba „per-
sonae immutatae sunt” pro „nomina personarum

immutata sunt.’'
Persius loquitur in hac parte carminis de vera

libertate ostenditque neminem revera esse liberum.
Vss. 125-—156 comparat servum, domini imperio
subditum, cum homine cupiditatibus inter se pugnan-
tibus obnoxiO. Revera hic non minorem servitutem
servit quam ille! (130) Deinde 157—160 poeta
ostendit cupiditates tanta vi obstrictos nos tenere, ut
saepissime ille, qui earum servituti sese eripere con—
stituerit, tamen omnibus viribus niti debeat, ne iterum
iis succumbat. Sequitur noster locus, quem exempli
gratia additum Ι) meo quidem iudicio sic intellegas
necesse est: Chaerestratus, quem turpis vitae pudet,
amicam deserere constituit. Ab ea tamen revocatus 2)
dubitare incipit servumque Davum consulit. Iam
dubitantium more causis, quibus impulsus relinquendae
amicae consilium ceperit (163—«166y rationem opponit
redeundi (dolorem amicae, 168).

Quamquam Hartmanno putanti de re plane alia
agere Persium ac Terentium et Horatium, assentiri

Ι) Cf. Edit. Jahnii. Comm. ad. h. l. (p. 206).

2) Cf v. 157: instanti, et v. 172: nuncsscum arcessat.

