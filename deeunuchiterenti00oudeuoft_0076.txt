62

timidum, cum nihil obstaret, quominus crearet fortem
et strenuum? 1)

Deinde omnino falsa sunt, quae disputat de III. 3.
Non est senis avari et religiosi semel iterumque apud
meretricem venire, cum arcessitur (510, 503); {non
habet sororem sedecim annorum (526), non est minor
natu quam Thais (524), non deducitur ad cenam
militis (503, 538). Haec autem omnia optime qua-
drant in adulescentem religiosum, rusticae simplicitatis
et parsimoniae.

Cum igitur Nencinii argumenta ex omni parte
laborent eiusque coniectura de Chremetis persona
reicienda sit, restat, ut expediam, quomodo factum
sit, ut Donatus in actu IV semel iterumque loquatur
de Chremetis rusticitate; etenim secundum meam
sententiam Chremes in hac fabulae parte e Colace
desumptus est, ubi non erat rusticus, sed urbanus
talis, qualem modo descripsi. IV. 5. 10 Donatus verbis:
„Eho nonne id sat erat: Adeo simplex hic inducitur
„adulescens ut a Pythia reprehendi possit. Nam quid
„opus fuit dicere, si innuit?'’ non spectat ad simplici-
tatem rusticam, sed ad tarditatem quandam ingenii
stultitiamque et cum ibidem adnotat: ‚‚3. Nisi quia
„correxit miles quod intellexi minus: Hoc videtur
„sapientius et facetius dici quam ab ebrio rustico
„adulescentulo debuisset e. q. S.'’ Donatus, non imme-
mor Chremetis rustici in ΙΙΙ. 3, oblitus est se non
Chremetem Eunuchi sed Colacis ante oculos habere;

 

Ι) Etiam animadvertendum est Chremetem modo v. 623
nominari aemulum militis. Sed luce clarius est, militem, qui omnino
non novit Chremetem, putare eum esse Phaedriam et quae in
hac scaena narrentur, non e Menandri Eunucho desumpta esse.

 

