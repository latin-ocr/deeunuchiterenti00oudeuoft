92

Ad cenam Grauertus quoque pertinere censet

fr. 299:
κωβιός, ἠλακατῆνες,

κυνὸς clpam
quae Graeci inter cibos delicatiores habebant. Cf.
Athen. IX. p. 403 b.

Post hanc scaenam non statim IV. 1 agi potuit,
cum aliquod tempus praeterire opus esset, ut Dorias
Chremetem apud militem videre et redire posset. Per
hoc temporis spatium nemo nisi Pythias mihi videtur
in scaena versari potuisse, quae post Chremetis pro-
fectionem ibi manserit et de Chremetis militisque
congressu locuta sit, ne sumendum sit pausam actionis
intercessisse.

Deinde Dorias rediit (IV. 1) et narravit iurgium
ortum esse inter Thrasonem et Thaidem, quae sine
dubio mox domum ventura sit. Ι) Manifestum est eam
haec narrasse coram Pythia, quae in scaena manserit,
aut Pythiam in hac scaena prodiisse, ad quam igitur
vss. 724——726 referri possint. Nam nihil obstare
videtur, quominus censeamus in Colace post IV. 1
statim IV. 5 actam esse, quae scaena sine dubio
immutata e Colace desumpta est. Pythiam igitur in
scaena versari opus erat, ut Chremetem, qui semi-
gravis a milite rediret, acciperet.

Vidimus (p. 55) insequentem scaenam (IV. 6) a
Terentio ex utraque fabula confictam csse. Ad Colacem
rettuli vss. 739—7—742, 755—765‚ 768—770, e quibus
efficere licet hanc scaenam in Colace ita institutam

Ι) Vss 620—621 de Chremetis sorore Terentio tribuendi
sunt. Cf⁴ p. 55.

