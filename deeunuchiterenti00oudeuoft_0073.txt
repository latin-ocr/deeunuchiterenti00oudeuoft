59

i. e. apud Menandrum senex non difficilem se praebet
de nuptiis (Cf. V. 8. 19 et Donat. ad h. v.) Ι)

” His igitur locis revera aliqua discrepantia est inter
fabulam Graecam et Latinam ideoque veri simile
videtur nostro loco etiam aliquid interesse inter Chre-
metem Menandreum et Terentianum; quod discrimen,
ut supra vidimus, revera exsistit inter Chremetem
Eunuchi, quem cognovimus e III. 3, et Chremetem
actus IV, cuius personae, cum e Colace fluxerit, longe
diversa indoles est. Inde sequitur hoc scholium per-
tinere ad IV. 1 et fortasse a Donato perperam hic
adscriptum esse, quod eo facilius explicari potest si
Donatus, ut XVessner putat, ipse fabulas Graecas
omnino non inspexerit. 2)

Nssmmus· sententiam nimis audacem et lubricam
de Chremete aperuit. Propter prol. 23—26 negat p.
79 ullas personas praeter militem et parasitum e
Colace a Terentio translatas fuisse; sic enim poeta
novum furti crimen peperisset, quod Luscius tacite
praeterire non potuisset, praesertim si Terentius tam
accurate arteficioseque exculptam personam, qualis est
Chremes, e Colace arcessivisset (ibid. p. 85).

Hac tamen ratione non prorsus refelluntur ii, qui
putant Chremetis personam partim ex Eunucho, partim
e Colace desumptam esse. Cum enim talis contami-
natio poetae crimini non daretur, hac de re se defen-
dere ei opus non fuit.

Deinde animadvertit (p. 85) meretricem in collo-
quio (II 2) dicere se cognatis reddere velle Pam-

 

1) Vide de his scholiis Sipkema p. 33 θ’. 58.
2) Cf. p. 10 not.

