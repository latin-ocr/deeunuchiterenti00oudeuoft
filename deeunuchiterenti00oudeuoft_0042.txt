28

Pamphilam dono daturus esset, totamque igitur nar-
rationem de milite (rivali) et virgine (Eun. I. 2),
paucis exceptis, e Menandri Eunucho desumptam 6556.

Animadvertendum tamen est, in his mentionem
tantum fieri de milite, sed eum non prodire in scae-
nam. Quodsi ceteras scaenas, in quibus prodeunt miles
et parasitus, inspicimus, statim videmus, eas fabulae
partes, excepta III. 2, ubi utriusque fabulae personas
Terentius produxit, non arte cum ceteris cohaerere. Ι)
Suo loco ostendemus eas partes ex Eunucho ita eximi
posse, ut non minus recte fabula cohaereat. Hinc
efficio, in Eunucho Menandrea mentionem factam esse
militis, sed eum non in scaenam prodiisse; parasitum
vero ab ea fabula afuisse apparebit. 2) Cepit Teren—
tius narrationem illam de milite e Menandri Eunucho,
quae narratio ei suppeditavit consilium eiusmodi per-
sonae producendae, 3) ut magis variam redderet
tabulam idque ei fuit contaminationis causa. Quaesivit
exemplum, quod imitaretur, adscivitque Colacem, e
qua fabula mutuatus est personas militis et parasiti,
sed ita mutuatus est, ut quam minimum mutaret per-
sonas earumque mores. Fieri tamen non potest, quin
huius rei vestigia in nostra fabula etiam nunc inve-
niantur. Cum autem duas priores scaenas immutatas 6
Menandri Eunucho fluxisse disputaverim, iam statim

Ι) Cf. Fabia p. 39: „les scenes ou ils figurent nc sont
jamais fortcment unies “a l'ensemblc: elles y sont soudccs par
un bout.''

2) Cf. p. 30.

3) Cf. Fabia p. 41: „Ce quc Terence a trouve (lans
l'Eunuque grec, c'est seulement la mention d‘un soldat, rival dc
Phaedria. Elle lui a suggere l'idec dc mettre en scene 66 soldatfi’

