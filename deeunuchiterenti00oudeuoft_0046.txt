32

nodum pertineat, partim e Colace desumptum esse,
parum sibi constitisse, cum alibi contenderit Teren-
tium ne minima quidem de suo addidisse. Idem
animadvertit, servo tam callido et verboso in Colace
locum non fuisse, ne longior Menandri more et
intricatior exstitisset fabula.

Ipse autem Braunius, cum putet militem parasi—
tumque a Menandri Eunucho afuisse et ignorare se
fateatur, quo modo Pamphila apud Menandrum ad
Thaidem deducta fuerit, sententiam haud veri similem
prodidit hanc p. 33: Terentium alteram huius scaenae
partem non ex una scaena, sed ex compluribus
Gnathonis sermonibus effecisse.

Quoniam igitur haec scaenae pars, in qua Gnatho
e militis praecepto puellam ad Thaidem deducit et
cum Parmenone colloquitur, qualis hic legitur, non e
Colace desumpta esse videtur, investigandum est,
utrum haec deductio e Menandri Eunucho fluxerit an
ipsi Terentio adscribenda sit, ut censet NENCINlus. Ι)
Sed iam vidimus Nencinium iniuria contendisse Pamphi-
lam apud Menandrum non militis donum fuisse. Deinde
hoc quoque monere velim, prudentius esse. si qua
fabulae nostrae pars alterutri exemplo tribui possit,
eam partem huic exemplo tribuere quam ipsi Terentio
addicere. Nonne haec deductio Menandri Eunucho
convenit? Non solum Chaereae praebet valde idoneam
occasionem videndae Pamphilae, sed etiam, si ponimus
. in Menandri quoque Eunucho virginem nunc demum
a milite datam esse, facillime explicatur, quare nec
Phaedria nec Parmeno adhuc Pamphilam cognovisset

1) Cf. p. 26.

