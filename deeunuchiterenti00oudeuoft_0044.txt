30

Hanc ob rem suspicor ex donis illis eunuchum
ex exemplari primario et servam Aethiopicam e Colace
a poeta Latino coniunctos esse, ut Phaedria v. 163 sqq.
duo haberet, quae uni militis dono opponeret. Quod
si ita se habet, manifestum est etiam in Colace adu-
lescentem, qui meretrici servam donavit, oppositum
fuisse militi cum dono.

In ea quae sequitur scaena (II. Ι) Phaedria,
Parmenone dona ad Thaidem deducere ἰυ33ο, perficit
consilium rus eundi, quod iam indicavit v. 187.
Artissime haec cohaerent cum Eunuchi argumento;
eunuchus enim, pro quo substituetur Chaerea, ad
Thaidem ducendus est et Phaedria removendus, ne
hanc rem perturbet. Haec scaena igitur e Menandri
Eunucho desumpta est Sed ad ΙΙ. 1. 22 Donatus
adnotat: „Hic quidem est parasitus Gnatho: Haec
apud Menandrum in Eunucho non sunt, ut ipse pro-
fessus est (prol. 25) „parasiti personam et militis'',
sed de Colace translata sunt.'' Quae verba argumento
sunt parasitum a Menandri Eunucho afuisse. Ι) Hoc
scholium ita intellegendum est, ut Terentius hoc loco
substituerit parasitum pro alia quadam persona, quae
apud Menandrum virginem ad Thaidem duceret, ——
etenim in Menandri Eunucho quoque Pamphila ad
Thaidem ducenda erat, ut Chaerea virginis in platea
conspectae amore capi posset. 2) Non igitur Donatus
hoc voluit, haec quinque lemmatis verba e Colace,
quam ipse non inspexit, 3) translata esse, sed ideo,

Ι) Cf. p. 28.
2) Cf. p. 32.
3) Cf. p. 10.

