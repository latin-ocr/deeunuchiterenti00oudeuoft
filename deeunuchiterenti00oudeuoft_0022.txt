8

Gnatho parasitus Pamphilam ad meretricem ducens,
orationem habet de arte parasitica (2. C). Virginem
illam in platea conspectam amore captus secutus est
Chaerea, frater Phaedriae, sed cum a cognato retine-
retur, e conspectu amiserat. Narrat haec Parmenoni
et postquam ab eo comperit virginem esse apud
Thaidem, ei persuadet, ut se eunuchi veste indutum
ad meretricem ducat (3. B).

Act. III. Prodeunt Thraso et Gnatho. Parasitus
militi facta et dicta sua inepta iactanti assentatur (1. A).
Thais domo exit militique gratias agit propter donum
nuper acceptum. Parmeno Thaidi dona Phaedriae
offert (falsum eunuchum Chaeream et servam Aethi-
opicam). His acceptis meretrix cum milite abit ad
cenam (2. C). Paulo post Chremes, frater Pamphilae,
ad Thaidem arcessitus venit et a Pythia ancilla certior
factus meretricem foris esse, a Doria ancilla ad militem
deducitur (3. B). Chaerea cum nonnullis amicis con-
stituerat, ut hodie de symbolis ederent. Cum ad tempus
non adesset, miserunt Antiphonem, qui eum quae-
reret (4. Dissentiunt v. d., utrum Menandro an Te—
rentio Antiphonis persona adiudicanda sit). Gaudio
exsultans Chaerea e domo meretricis prosilit et Anti-
phoni narrat se vitiasse virginem e't cum eo abit (5. Β).

Act. IV. Dorias, quae Chremetem ad militem
deduxit, redit et loquitur de iurgio, quod oriretur
inter Thaidem et Thrasonem( 1. A). Interea Pythias
comperit, quid Pamphilae accidisset et Phaedriae, qui
rure reverterat (2. Β), narrat, quid factum sit (3. Β).
Phaedria cum Pythia Doriaque domum intrant, ubi
e Vero eunucho Doro certiores fiunt, Chaeream illud
facinus perpetrasse (413). Post iurgium cum milite

