41

parasitumque nunc simul deducere meretricem. Nihi—
lominus his personis adscitis Terentius Menandri
Eunuchum duabus scaenis lepidissimis auxit.

In priore (III. 1) prodeunt Thraso, Gnatho,
Parmeno, Stupido et vano militi, facta et dicta sua
inepte iactanti, haud inficete opponuntur parasiti plau-
sus et assentatio, Omnes v. d. consentiunt priorem
huius scaenae partem u. a. v. 44 (434) e Colace
desumptam esse. 111N1Us p. 18 aestimat pauca Parme-
nonis verba e Colace translata et tribuenda esse servo
illius personae, quae militis rivalis inducebatur; Teren-
tium enim, nisi in Colacis scaena iam adesset servus,
eum ex Eunucho non adsciturum fuisse, praesertim
curn brevitati studendum esset. BRAUNIUS p. 25 ani-
madvertit tam pauca verba nihil valere ad brevitatem
et aliis quoque argumentis ostendit hanc Ihnii senten-
tiam stare non posse. Ι) Igitur pauca, quae interloquitur
Parmeno, qui prodiit, ut occasione data Phaedriae
donurn ad Thaidem deduceret, a Terentio addita sunt.

Mirum quantum disputatum est, utrum alterutri
Menandri fabulae an Terentio reliqui huius scaenae
versus (i. a 44) tribuendi sint. Gnatho Thrasoni
praecipit, ut, si Thais invitet aut laudet Phaedriam,
ipse invidiae stimulandae causa iubeat arcessere Pam-
philam aut simulet se amare hanc virginem. Parasitus,
cum haec dicit, respicit ad convivium illud, ad quod
iam invitaverat Thaidem (266). Cum enim Thraso in
hoc convivio parasiti consilium exsequatur, iurgium
oritur inter eum et Thaidem (cf. IV. 1), quo facto
miles venit (IV. 7) meretricis domum oppugnaturus

Ι) Cf. p. 31.

