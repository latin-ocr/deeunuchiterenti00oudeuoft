45

sed ad vim et contumelias descendat neque Gnathonis
consilium perficiatur, Braunius p. 34 putat scholiastae
adnotationem ad ΙΙΙ. 1. 50 falsam esse et contendit,
cum maior rixae pars inter cenam post scaenam
ageretur, sortasse in Menandri Colace maiorem rixae
partem in scaena actam esse ad eamque haec militis
et parasiti verba pertinere. 1)

Kampius, ut iam vidimus, censet (p. 11) Terentii
nomen in nostro scholio parvam habere auctoritatem
et militis parasitique colloquium e Colace desumptum
esse, quam fabulam non inspexerit scholiasta, quo
factum sit, ut saepe poetae Romano attribuatur, quod
debeatur auctori comoediae Graecae. Cum autem
Chremetis persona et in Eunucho et in Colace Menan-
dri prodiret, verisimile putat, oeconomiam illam per-
tinere ad Menandri Colacem. Optime v. d. ille mihi
videtur hoc adumbrasse. De iurgio illo enim tantum
mentio fit in iis fabulae partibus, quae e Colace
desumptae sunt (IV. Ι. 5. 6. 7 V. 7). Haec sententia
etiam eo confirmatur, quod iam dixi p. 28, in Menandri
Eunucho eodem modO, quo in nostra fabula mentio-
nem factam esse militis, sed eum non prodiisse,
parasitum vero prorsus afuisse.

Cum igitur appareat posteriorem quoque huius
scaenae (III. Ι) partem e Colace desumptam esse,
statuere licet hanc scaenam totam ex 03 fabula fluxisse.

Dum Thraso Gnatho Parmeno ante Thaidis
domum versantur, ipsa prodit III. 2 et militi gratias
agit propter virginem acceptam. Deinde Parmeno ei

1) Cf. Braunius p. 34: „Sed hanc scaenae parteme Colace
desumptam putes e. q. εἶ’

