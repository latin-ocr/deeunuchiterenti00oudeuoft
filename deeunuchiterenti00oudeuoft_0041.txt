27

cognatos? Porro Phaedria tunc sine dubio iam dudum
vicinam Pamphilam cognovisset eiusque historiam
'accepisset, unde sequitur Thaidis narrationem (107
sqq.) sic quoque in Graeca fabula supervacaneam fuisse.

Denique utram sequeris sententiam, manifestum est
virginis deductionem (II. 2) a Menandro afuisse om-
niaque, quae Chaerea hac de re narrat (II. 3) ipsi
Terentio tribuenda esse.

His iam satis ostendi falsos esse Braunium et
Nencinium, putantes militem et parasitum a Menandri
Eunucho prorsus afuisse.

Nec tamen recta est sententia Ihnii, qui putat
easdem illas personas in ea fabula prodiisse. Nam
praeterquam quod iusto maiorem inter Eunuchum et
Colacem similitudinem exstitisse putat, explicari non
potest, cur Terentius, si eae personae iam in Eunucho
adessent, eas e Colace adsumpserit. Ι)

Profitetur poeta ipse (prol. 30 sqq.) se militis et
parasiti personas e Colace transtulisse in Eunuchum
suam. Sed iam vidimus in fabulae initio Terentium
non discessisse a Menandro; 2) unde quidem sequitur
apud Menandrum Phaedriam quoque exclusum esse
propter rivalem (militem), 3) qui Thaidi virginem

1) Cf. Nencinius p. 88: „Nec vero facile intellegitur, si
militis et parasiti personae etiam in gr. Eun. fuissent, cur totas
integrasque e Colace adsciscere maluerit Terentius, nulla causa
prohibente quo minus sententias aliquas aut argutias. quibus
utriusque persona· artificiosius depingeretur congruentibus in
Eunucho militis et parasiti personis tribueret.⁷’

2) Cf. p. 18.

3) Cf. Donatus ad I. 1. 20: „familiaris ἔλλειψις irascentibus,
nam singula sic explentur: „egone illam” non ulciscar; „quae
illum’' recepit3 „quae me* exclusit e. q. s.''

