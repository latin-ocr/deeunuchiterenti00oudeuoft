77

ita scripsisse? ¹)

Post ea, quae supra descripsi, Dorias, quam
Thaidis Chremetisque adventus de scaena demovere
debuit, meretricis domum intravit. Nam ex iis, quae
in nostra fabula sequuntur, scaenis apertum est, hic
in Graeca Thaidem cum Chremete rediisse. Meretrix
adulescenti narravit se ei sororem restituere posse
(747—750) et procul dubio eum certiorem fecit de
sororis casibus: porro Pythiam, quae igitur in scaena
remanserit, signa proferre iussit (753—754)‚ quae
fortasse adulescenti monstravit: ad eandem scaenam
referendi videntur vss. 807, 808, ubi Chaerea dicit
se Sophronam nutricem adducturum esse, ut signa
recognoscat.

Cum deinde in ea quae sequitur scaena Thais
Pamphila visa cum Pythia prodeat, verisimile est eam,
postquam Chremes dixerit se nutricem adducturum
esse, mox domum intrasse, Chremetem vero paulisper
in scaena remansisse et paucis verbis locutum esse de
sorore recepta.

Si vox ρ’ίσκσς, a Polluce X. 137 laudata, recte a
MEINEKIO (Add. et corr. p. 102) refertur ad v. 754, argu-
mento est vss‚ 753-—754 e Menandri Eunucho fluxisse.

1) Donatus ad IV. 2. 27 haec habet: „Agedum hoc mihi:
haec Plautina sunt, cum in iisdem longa sit disputatio; sed mire
a Terentio proferuntur ad eius exemplum et, quod est plus, carent
Plautinis nugis.‘’ Non solum Kampio (p. 13 sq.) prorsus non assen-
tiendum cst hic cogitari posse de Colacis Plautinae scaena, sed
ne Braunio quidem, perhibenti p. 36 hic sermonem esse de alius
fabulae Plautinae simili scaena. Recte Nencinius mihi videtur
adumbrasse p. 101 scholiastam non alicuius fabulae Plautinae
scaenam ob oculos habuisse, sed hoc dicere voluisse, hanc scaenae
partem magis Plautino more esse institutam.

