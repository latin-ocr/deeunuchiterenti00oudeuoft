58

inter Chremetes Eunuchi Graeci et Latini. Cum
tamen etiam apud Terentium ille sit adulescens rusti-
cus, utriusque rusticitatem refert ad domicilium et
discrimen in eo tantum positum putat, quod apud
Terentium in urbe habitaverit, apud Menandrum ruri
semper degerit.

BRAUNms p. 37 hanc ficticiam interpretationem
merito re1ciens censet rusticitatem Menandri „ad stul-
„titiam quandam atque fatuitatem, tum simplicitatem
„probitatemque” spectare Terentiumque hanc ingenii
partem neglexisse. Sed modo vidimus Terentium hoc
nequaquam neglexisse et Chremetem III. 3 revera
eundem characterem repraesentare.

Propter hanc similitudinem KAMPIUS p. 12, Donati
scholium mancum ratus, eicere vult verba „apud

Menandrum.”

NENCINms, cum secundum Donati scholium ad
ΙΙΙ. 3. 1 aliquid interfuerit inter Chremetem Teren-
tianum et Menandreum, hoc discrimen non positum
fuisse putat (p. 87) in rusticitate sed in aetate (vide
supra p. oo) Chremetemque igitur apud Menandrum
fuisse senem et in scholio fortasse excidisse post
„Menandrum” verba ‚‚senis, hic.''

Donati scholium mihi mancum esse non videtur.
Ut recte intellegatur quid sibi velit, alia scholia con-
ferenda sunt.

Ad Adelph. ΙΙΙ. 2. 53 de Hegione‚ qui in fabula
Latina est propinquus Simuli, Sostratae uxoris, ad-
notat Donatus: „Apud Menandrum Sostratae frater
inducitur.”

Ad eiusdem fabulae V. 8. 15 Donatus scribit:
„Apud Menandrum senex de nuptiis non gravatur.’'

