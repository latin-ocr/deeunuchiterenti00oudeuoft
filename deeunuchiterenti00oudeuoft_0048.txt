CAPUT III.

DE CHAEREAE AETATE.

Postquam Gnatho, virgine ad Thaidem deducta,
profectus est, Chaerea, frater Phaedriae prodit ΙΙ. 3.
In platea conspexit virginem et statim amore captus
eam secutus est. Sed cum retineretur a cognato
virginem e conspectu amiserat. A Parmenone certior
fit eam esse apud Thaidem et cum ille eunuchum,
Phaedriae donum, ad Thaidem ducturus sit, ei per-
suadet, ut se eunuchi veste indutum illuc introducat.
Manifestum est hanc scaenam, qua Eunuchi fabulae
nodus continetur et nititur, ex ea fabula desumptam esse.

Attamen BRAUNIUS et NENciNius negant haec in
Menandri Eunucho eodem modo constituta fuisse.
Putant non tantum parasitum, scd etiam militem ibi
afuisse neque igitur Pamphilam illius donum fuisse.
Quomodo autem et quando Pamphila apud Menandrum
ad Thaidem venerit, Braunius p. 35 incertum reliquit.

