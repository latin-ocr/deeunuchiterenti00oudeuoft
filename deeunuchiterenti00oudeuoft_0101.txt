87

Hic iam nomino servam Aethiopicam (165 sci.); 1)
nam si recte hanc personam Colaci vindicavi, mani-
festum est in ea qnoque fabula adulescentem meretrici
servam donantem militi oppositum fuisse.

Etiam miles illc (Thraso) 2) meretrici puellam
dono dedit. Parasitus Gnatho prodit ΙΙ. 2, ut Thaidem
meretricem ad cenam invitet et Pamphilam virginem
ad eam deducat. Vidimus eam deductionem Eunucho
tribuendam esse; et quamquam Nencinius p. 102 recte
animadvertit causam parasiti prodeundi in Colace
non necessario puellae deductionem fuisse, cum mere-
tricis invitatio ad cenam sufficeret, tamen est cur ab
eo dissentiam. Supra dixi Terentium in III. 1 et 2
componendis utramque fabulam adhibuisse. Quodsi
perlegimus priores harum scaenarum versus, sine dubio
ad Colacem pertinentes, ubi Gnatho militi dicit mere-
tricem valde gaudere dono et miles meretricis gratias
venatur „de fidicina istac’' (457), manifestum est mili-
tem nuperrime Thaidi puellam dono dedisse. Hanc ob
rem veri simile mihi videtur parasitum in Colace
paulo ante aliquam Pamphilam ad Thaidem deduxisse
atque igitur deductionem ab hac quoque fabula non
alienam fuisse.

Quod cum ita se habeat, suspicor non magnum
discrimen exstitisse inter exordium Eunuchi et ColaciS.
Unum animadvertere velim, in Colace non necessa-
rium fuisse Phaedriam Thaidis vicinum haberi aut
domo rus removeri3 qua re in Eunucho opus fuit, ne
nosceret fratrem eunuchi loco ad Thaidem deductum

1) Cf. p. 29 sq.
2) De nominibus mutatis cs. p. 7.

