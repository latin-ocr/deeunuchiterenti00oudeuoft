26

V. 4. 31, ubi ancillae roganti: „Scis eam hinc civem
esse?'' respondet: ‚,Nescio”. 1)

Etiamsi autem iniecta servo suspicio satis esse
debuit, ut cautiorem eum faceret, tamen tenendum est
Parmenonem non serio, sed per ludibrium Chaereae
consilium dare, ut eunuchi veste indutus ad Thaidem
ducatur (378), porro eum expressa Chaereae voluntate -
vix tandem victum esse invitumque concessisse(3 78-3 90).
Neque in mentem venit servo, adolescentem statim
eo impudentiae processurum esse, ut virginem vitiaret.
Minus recte Nencinius etiam poenam imminentem
adlegat, quae per ludibrium modo commemoratur
(955—960) et ab ipso patre Lachete prohibetur.

Praeterea non recte sese habent, quae coniecit
Nencinius. Nam si ponimus in Graeca Pamphilam
iam a parvula apud Thaidem fuisse, tota narratio de
matre (107—145) apud Menandrum locum non habuit,
sed ipsi Terentio adscribenda est. Praeterea non
intelligitur, quare Thais, cui notum fuerit Pamphilam
esse civem Atticam nuno demum operam det, ut
cognatos eius inveniat. Porro si virgo, quae nunc
sedecim annos nata est (318), iam parvula domum
intraverat, Thais ipsa tunc temporis adhuc paene
puella erat, cui nondum talia dona offerebantur. 2)

Quodsi alteram Neneinii sententiam sequimur,
puellam iam pridem a nescio quo amatore datam esse,
iterum rogamus: quidni Thais prius investigavit

 

1) Non igitur necesse est Parmenonis responsum mendax
haberi et cum Fabia p. 13 ita excusari: „pour un esclave pris
en faute tout mauvais cas est niable.’⁷

2) Cf. v. 527 et Donatus ad h. 1.; „Maiuscula cst: dimi-
nutive dixit, ut ostenderet utramque 6556 primaevam'’

