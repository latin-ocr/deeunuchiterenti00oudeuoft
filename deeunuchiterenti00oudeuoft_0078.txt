CAPUT VI.

DE ANTIPHONE.

Antipho in duabus scaenis prodit, quae artissime
cohaerent. Postquam in priore (III. 4) narravit se a
nonnullis adulescentibus, qui de symbolis ederent, cum
constituto tempore frustrasset eos Chaerea, qui omnia
providere debuerat, missum esse, ut eum quaereret,
ipse Chaerea (III. 5) domo Thaidis exit et amico
narrat, quomodo Pamphilae amore captus ad Thaidem
deductus sit ibique virginem vitiaverit. Ex iis, quae
in hac scaena aguntur, manifestum est eam ad Eunu-
chum referendam esse; hanc ob rem dixeris priorem
scaenam etiam ex ea fabula desumptam esse.

In Donati commento ad III. 4. 1 tres adnotationes
adscriptas esse videmus, quarum prima et tertia ad
hanc rem spectant. Si censemus in prima adnotatione:
„Heri aliquot adulescentuli coimus in Piraeo: in hoc
„proloquio insinuatio personae eius est, cui narraturus

