90

que Menandri fabulam adhibuisse. Ad Eunuchum
rettuli Parmenonis eunuchum offerentis et in militem
invehentis verba <461ffl485) et Thaidis proficiscentis
mandata (500-506). Cetera maximam partem Colaci
tribui possunt, in qua fabula ita res acta fuisse videtur,
ut Thais prodierit et militi gratias egerit et cum eo
et parasito ad cenam itura a Parmenone cum Phaedriae
dono adveniente retenta sit, ut ei servam Aethiopicam
(471) offerret. Quam cum accepisset et introduxisset,
cum milite et parasito abiit ad cenam.

Terentium in tali scaena componenda non presse
secutum esse exemplaria Graeca, sed nonnulla mutasse
aut omisisse, non est quod diserte moneam. E vss. 464,
466 sq„ 494 sqq„ sine dubio ad Colacis normam
confictis, apertum est Parmenonem pluribus verbis
cum milite altercatum esse et supra (p. 47) propter
vss. 497 sqq. animadverti militem fortasse in hac
quoque scaena suo more magnificentius locutum esse.

Ad vss. 497 sq. referendum est fr. 297:

γελῶ τὲ πρὸς τὸν Κύπριῡν ἐννοούμενῡς.

unde discimus, ut iam GRAUERTus p. 166 et NENciNius
p. 103 animadverterunt, adulescentem a milite (423)
compellatum non Rhodium, sed Cyprium fuisse. In
eundem Nencinius p. 104 fr. 3oo: Βοῦς Κύπριῡς fortasse
dictum suspicatur, quod mihi videtur etiam in Par-
menonem, qui v. 496 a milite „domini simiu’s''
appellatur, dictum esse posse.

Dorias redit IV. 1. a militis cena et narrat
Chremetis praesentia iurgium ortum esse inter Thaidem
et Thrasonem. Vidimus hanc cenam et iurgium, quo
praeparetur oppugnatio, et hanc Chremetis personam,

